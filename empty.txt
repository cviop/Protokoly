Ahoj, já se jmenuju Kuba Dvořák a mezi lety 2015 a 2019 jsem studoval obor technické lyceum a dál moje cesta pokračovala na čvut na fakultu elektrotechnickou. První ročník na vysoké je velice náročný pro všechny, člověk najede na úplně jiný styl učení a musí se umět učit. Technické lyceum, což je ve své podstatě gymnazijní obor, mě na tohle dobře připravil. Matematickým základem jsem byl daleko za lidmi z gymnázií a díky matematickému semináři jsem ihned věděl, která bije.

Ale jak název napovídá, technické lyceum je i technicky zaměřené. Naučíte se technicky kreslit a v dalších ročnících i 3D modelování na počítači. Člověk by si řekl, že toto je věc, kterou třeba já osobně na elektro fakultě nevyužiji. Opak je pravdou. Ihned po nástupu na vysokou jsem se přidal do týmu eForce, kde stavíme elektrické formule, se kterými se poté závodí po světě. Při návrhu plošných spojů je důležitý tvar desky, aby se vše správně do formule poskládalo. Najednou pokročilé znalosti CAD programů přišly vhod.

Panská mi dala hodně. Znalosti, které jsem využil hned a znalosti, které čekaly, až se stanou vhodnými. Panská mi taky dala prostor na seberealizaci, díky čemuž jsem mohl v rámci maturitního projektu vypustit dvě sondy do stratosféry. Dělalo mi velikou radost reprezentovat Panskou na mnohých soutěžích a škola pro mě nekončila v pátek v půl druhé, ale stala se na čtyři roky součástí mého života. Opravdu, Panskou nemohu nic jiného, než ji vřele doporučit.